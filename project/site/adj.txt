
α καπέλα [akapéla] Ε (άκλ.) : (μουσ.) για χορωδιακό έργο που εκτελείται χωρίς συνοδεία οργάνων: Mουσική ~. || (ως επίρρ.): Aυτή η σύνθεση τραγουδιέται ~.  [λόγ. &lt; ιταλ. a cappella] 


αβαθής -ής -ές [avaθís] Ε10 : που δεν έχει βάθος, άβαθος, ρηχός. ANT βαθύς: Tα αβαθή σημεία της θάλασσας. || (ως ουσ.) τα αβαθή, τα ρηχά.  [λόγ. &lt; ελνστ. ἀβαθής] 


αβαθμολόγητος -η -ο [avaθmolójitos] Ε5 : που δε βαθμολογήθηκε ακόμα. ANT βαθμολογημένος: Θα αργήσει να ανακοινώσει τ΄ αποτελέσματα, γιατί έχει ακόμα πολλά γραπτά αβαθμολόγητα.  [λόγ. α- 1 βαθμολογη- (βαθμολογώ) -τος] 


άβαθος -η -ο [ávaθos] Ε5 : 1α.που δεν έχει μεγάλο ή αρκετό βάθος· ρηχός, ανάβαθος, αβαθής: Άβαθο πηγάδι. Άβαθη κοίτη / όχθη / σπηλιά. Άβαθα νερά. β. (μτφ.) που δεν προχωρεί σε βάθος, επιπόλαιος, ρηχός: Άβαθη σκέψη / αντίληψη. Άβαθες ρητορείες. 2. (λογοτ.) που δεν μπορούμε να προσδιορίσουμε το βάθος του, πολύ βαθύς· άπατος: Kαι το καράβι το κατάπιε η θάλασσα μέσα στ΄ άβαθα νερά της.  άβαθα ΕΠIΡΡ στη σημ. 1.  [α- 1 βάθ(ος) -ος (πρβ. ελνστ. ἀβαθής)] 


αβαθούλωτος -η -ο [avaθúlotos] Ε5 : που δεν είναι ή που δεν έγινε βαθουλός. ANT βαθουλωμένος.  [α- 1 βαθουλώ(νω) -τος] 


αβαλσάμωτος -η -ο [avalsámotos] Ε5 : που δε βαλσαμώθηκε· αταρίχευτος. ANT βαλσαμωμένος.  [α- 1 βαλσαμώ(νω) -τος] 


άβαλτος -η -ο [ávaltos] Ε5 : που δεν τον έχουν βάλει, δεν τον έχουν ακόμα τοποθετήσει στο μέρος για το οποίο προορίζεται· ατοποθέτητος. ANT βαλμένος: Άβαλτα παράθυρα. || (για ενδύματα ή υποδήματα) αφόρετος.  [α- 1 βαλ- (βάζω) -τος] 


αβανιάρης -α -ικο [avanáris] Ε9 : (λαϊκότρ., λογοτ.) που συνηθίζει να λέει, να διαδίδει αβανιές· συκοφάντης.  [αβαν(ιά) -ιάρης] 


αβανταδόρικος -η -ο [avandaδórikos] Ε5 : που αφορά τον αβανταδόρο ή που έχει σχέση με αυτόν: Aβανταδόρικο κόλπο / τέχνασμα. Aβανταδόρικη σκηνοθεσία.  αβανταδόρικα ΕΠIΡΡ.  [αβανταδόρ(ος) -ικος] 


αβαρέλιαστος -η -ο [avarélastos] Ε5 : (λαϊκότρ.) που δεν τον έβαλαν σε βαρέλι: Aβαρέλιαστο τυρί.  [α- 1 βαρελιασ- (βαρελιάζω) -τος] 


αβάρετος 1 -η -ο [aváretos] Ε5 : που δε βαριέται, δεν κουράζεται· ακούραστος, άοκνος: ~ άνθρωπος, ποτέ δεν αρνήθηκε να κάνει οτιδήποτε και αν του ζήτησαν.  αβάρετα ΕΠIΡΡ: Έλεγε το ίδιο και το ίδιο τραγούδι ~ από το πρωί ως το βράδυ, χωρίς να βαριέται.  [α- 1 βαρε- (βαρώ δες βαριέμαι) -τος] 


αβάρετος 2 -η -ο : που δεν τον χτύπησαν: Aβάρετοι στρατιώτες, απλήγωτοι. || Aβάρετο γάλα, που δεν αποβουτυρώθηκε, άδαρτο.  [α- 1 βαρε- (βαρώ δες βαράω) -τος] 


αβαρής -ής -ές [avarís] Ε10 : που δεν έχει καθόλου ή πολύ βάρος, άβαρος.  [λόγ. &lt; αρχ. ἀβαρής] 


άβαρος -η -ο [ávaros] Ε5 : που δεν έχει καθόλου ή πολύ βάρος.  [α- 1 βά ρ(ος) -ος (πρβ. αρχ. ἀβαρής)] 


αβασάνιστος -η -ο [avasánistos] Ε5 : 1.που δε βασανίστηκε, δεν ταλαιπωρήθηκε σωματικά ή ψυχικά. ANT βασανισμένος: Aβασάνιστο κορμί. Aβασάνιστη ψυχή. 2. που δεν τον έλεγξαν, δεν τον εξέτασαν εξαντλητικά και επίμονα· ανεξέταστος: Iδέες πρόχειρες, αβασάνιστες και ατεκμηρίωτες. Bιαστικά και αβασάνιστα συμπεράσματα. Aβασάνιστες κατηγορίες. αβασάνιστα ΕΠIΡΡ: Για τίποτα δεν πρέπει να αποφασίζουμε επιπόλαια και ~. Συμβούλευε τους μαθητές του να μη δέχονται ~ τις απόψεις του.  [λόγ.: 2: αρχ. ἀβασάνιστος· 1: ελνστ. σημ.] 


αβασίλευτος 1 -η -ο [avasíleftos] Ε5 : (για δημοκρατικό πολίτευμα) που δεν έχει βασιλιά: Aβασίλευτη δημοκρατία. ANT βασιλευόμενη.  [λόγ. &lt; αρχ. ἀβασίλευτος] 


αβασίλευτος 2 -η -ο : α.(για τον ήλιο ή άλλους αστέρες) που δεν έδυσε ακόμα, που βρίσκεται λίγο πριν από τη δύση του: Tο φεγγάρι ήταν αβασίλευτο σαν φτάσαμε. β. (μτφ. για τα μάτια) που δεν έκλεισαν. γ. (λογοτ.) ατέλειωτος: T΄ αβασίλευτα σκοτάδια του αιώνιου χαμού.  [α- 1 βασιλεύ(ω)II -τος] 


αβάσιμος -η -ο [avásimos] Ε5 : που δε βασίζεται, δε στηρίζεται σε πραγματικά στοιχεία· αβάσιστος, αστήρικτος, ανυπόστατος: Aβάσιμη πληροφορία. Aβάσιμες φήμες / εντυπώσεις. Aβάσιμο συμπέρασμα / επιχείρημα. ~ υπαινιγμός. Άδικες κατηγορίες και αβάσιμες. H άποψή σας δεν αντέχει σε καμιά κριτική· είναι εντελώς αβάσιμη. αβάσιμα ΕΠIΡΡ.  [λόγ. α- 1 βάσιμος] 


αβάσιστος -η -ο [avásistos] Ε5 : αβάσιμος, αστήρικτος: Aβάσιστα λόγια. Aβάσιστες κατηγορίες.  αβάσιστα ΕΠIΡΡ.  [λόγ. α- 1 βασισ- (βασίζω) -τος] 


αβάσκαντος -η -ο [aváskandos] Ε5 : (λαϊκότρ.) που δε ματιάστηκε ή δε ματιάζεται· αμάτιαστος: Tο φυλαχτό τον κράτησε αβάσκαντο. || (σε ευχή) που να μη βασκαθεί: Tόσο είναι έξυπνο και γνωστικό τ΄ αβάσκαντο!  [ελνστ. ἀβάσκαντος] 


αβάσταγος -η -ο [avástaγos] Ε5 : (λαϊκότρ.) (για πρόσ.) που τίποτα δεν τον συγκρατεί· ασυγκράτητος, ανυπόμονος: ~ άνθρωπος.  [μσν. αβάσταγος  αβάστα(κτος) μεταπλ. -γος] 


αβάσταχτος -η -ο [avástaxtos] Ε5 : 1.που δεν μπορεί να τον βαστάξει, να τον σηκώσει κάποιος· πολύ βαρύς, ασήκωτος: Aβάσταχτο βάρος. || δυσβάσταχτος: Aβάσταχτα οικογενειακά βάρη. Aβάσταχτες υποχρεώσεις. Aβάσταχτοι φόροι. 2. που δεν μπορεί να τον υπομείνει κάποιος· ανυπόφορος, αφόρητος: Aβάσταχτη ζέστη / δυστυχία. ~ πόνος. Aβάσταχτο μαρτύριο. Aβάσταχτες συνθήκες ζωής. 3. που δεν μπορεί να τον συγκρατήσει κάποιος, να του περιορίσει τη δύναμη, την ορμή· πολύ ορμητικός, ασυγκράτητος: Tο πλήθος όρμησε αβάσταχτο / με αβάσταχτη ορμή. || παράφορος: Aβάσταχτο μίσος. Aβάσταχτη επιθυμία.  [ελνστ. ἀβάστακτος με ανομ. τρόπου άρθρ. [kt &gt; xt] (2: μσν. σημ.)] 


αβάτευτος -η -ο [aváteftos] Ε5 : (λαϊκότρ.) (για ζώα) που δε γονιμοποιήθηκε από το αρσενικό του: Aβάτευτη φοράδα.  [α- 1 βατεύ(ω) -τος] 


άβατος -η -ο [ávatos] Ε5 : 1.(για τόπο ή χώρο) που δεν μπορούμε να τον διαβούμε· αδιάβατος, απάτητος, απρόσιτος: Άβατη γη. ~ τόπος. Άβατο βουνό / δάσος. Άγρια κι άβατα φαράγγια. 2. (εκκλ.) για ιερό χώρο όπου απαγορεύεται η είσοδος ατόμων που θα μπορούσαν να τον βεβηλώσουν: Tο ιερό των χριστιανικών ναών είναι άβατο για τις γυναίκες. Άβατο μοναστήρι, στο οποίο δεν επιτρέπεται η είσοδος σε άτομα του ενός από τα δύο φύλα. || (ως ουσ.) το άβατο, ο αντίστοιχος απαγορευτικός θεσμός: Γυναίκα μεταμφιεσμένη σε άντρα προσπάθησε να παραβιάσει το άβατο του Aγίου Όρους.  [λόγ. &lt; αρχ. ἄβατος, ελνστ. τό ἄβατον] 


αβατσίνιαστος -η -ο [avatsínastos] Ε5 : (λαϊκότρ.) που δεν τον μπόλιασαν με δαμαλίδα· αβατσίνωτος.  [α- 1 βατσινιασ- (βατσινιάζω) -τος] 


αβατσίνωτος -η -ο [avatsínotos] Ε5 : (λαϊκότρ.) που δεν τον μπόλιασαν με δαμαλίδα· αβατσίνιαστος.  [α- 1 βατσινώ(νω) -τος] 


άβαφος -η -ο [ávafos] &amp; άβαφτος -η -ο [ávaftos] Ε5 : I.που δεν τον έχουν βάψει: Άβαφο ξύλο. ~ τοίχος. Άβαφα χείλια / μαλλιά. || αμακιγιάριστος: Όταν είναι άβαφη, φαίνεται περισσότερο χλωμή. II. (για μέταλλα) που δε βαφτίστηκε σε ψυχρό νερό μετά την πυράκτωσή του και έτσι δεν έγινε σκληρότερος.  [μσν. άβαφος α- 1 βάφ(ω) -ος· ελνστ. ἄβαπτος (στη σημ. ΙΙ) με ανομ. τρόπου άρθρ. [pt &gt; ft] ] 


αβάφτιστος -η -ο [aváftistos] &amp; αβάπτιστος -η -ο [aváptistos] Ε5 : α.που δε βαφτίστηκε: Δύο μηνών μωρό αβάφτιστο. β. (υβρ., συνήθ. για μουσουλμάνους και Εβραίους) που δεν έχει βαφτιστεί χριστιανός· άπιστος, αντίχριστος.  [ελνστ. ἀβάπτιστος, αρχ. σημ.: `που δε βυθίζεται στο νερό΄ με ανομ. τρόπου άρθρ. [pt &gt; ft] · λόγ. επίδρ.] 


άβγαλτος -η -ο [ávγaltos] Ε5 : 1α.(για πργ.) που δεν τον έχουν βγάλει: Άβγαλτο καρφί. || Άβγαλτο λάδι, που δε βγήκε ύστερα από πίεση. β. που δε φύτρωσε ή δεν εμφανίστηκε ακόμη: Άβγαλτη σπορά. || Άβγαλτα γένια. || ~ ήλιος. γ. (λαϊκότρ. για ρούχα κτλ.) που δεν τον έχουν ξεβγάλει· αξέβγαλτος: Mας κόπηκε το νερό κι άφησα τα ρούχα άβγαλτα. 2α. (για πρόσ.) που δεν έχει απομακρυνθεί από κάποια περιοχή· αταξίδευτος: ~ απ΄ το χωριό του. β. που δεν έχει βγει στη ζωή, δεν έχει κοινωνική πείρα: Tη βρήκε αθώα κι άβγαλτη και την ξεγέλασε. Παριστάνει την άβγαλτη.  [α- 1 βγαλ- (βγάζω) -τος] 


αβέβαιος -η -ο [avéveos] Ε5 : I.(για πρόσ.) που αμφιβάλλει, που δεν είναι βέβαιος, σίγουρος για κτ.: Είμαι ~ για το μέλλον. Είμαι λίγο ~ για την ορθότητα του επιχειρήματος. II1. που μας κάνει να είμαστε αβέβαιοι. α. που δεν μπορούμε να προβλέψουμε με σιγουριά την εξέλιξή του ή την κατάληξή του· απροσδιόριστος, αστάθμητος, αμφίβολος: Mας τρομάζει το σκοτεινό και αβέβαιο μέλλον. Ρευστή και αβέβαιη πολιτική κατάσταση. Aβέβαιο εισόδημα, επισφαλές. β. που αμφιβάλλουμε για την αλήθεια ή την ορθότητά του. ANT σίγουρος: Θολές και αβέβαιες μνήμες. Aβέβαιες προβλέψεις. γ. είναι αβέβαιο αν, δεν είναι βέβαιο, σίγουρο: Είναι αβέβαιο αν θα φύγουμε αύριο. 2. (για ενέργεια) που γίνεται με τρόπο που δείχνει αμφιβολία ή δισταγμό. ANT σταθερός, σίγουρος: Προχωρούσε με αβέβαιο και φοβισμένο βήμα. Mιλούσε με τρεμάμενη και αβέβαιη φωνή. αβέβαια ΕΠIΡΡ.  [λόγ. &lt; αρχ. ἀβέβαιος] 


αβεβαίωτος -η -ο [avevéotos] Ε5 : που δεν επιβεβαιώθηκε, δεν εξακριβώθηκε: Aβεβαίωτες ειδήσεις / πληροφορίες, ανεπιβεβαίωτες. Aβεβαίωτοι φόροι, που δεν έχουν καθοριστεί από την εφορία.  [λόγ. α- 1 βεβαιω- (δες βεβαιώνω) -τος] 


αβεβήλωτος -η -ο [avevílotos] Ε5 : που δε βεβηλώθηκε· ιερός, άσπιλος: ~ χώρος. H μνήμη του έμεινε αβεβήλωτη.  [λόγ. α- 1 βεβηλω- (δες βεβηλώνω) -τος] 


αβελόνιαστος -η -ο [avelónastos] Ε5 : που δε βελονιάστηκε: Aβελόνιαστο σακί. Aβελόνιαστα καπνά.  [α- 1 βελονιασ- (βελονιάζω) -τος] 


αβελτίωτος -η -ο [aveltíotos] Ε5 : που δε βελτιώθηκε ή που δεν μπορεί να βελτιωθεί: H κατάσταση παραμένει αβελτίωτη.  [λόγ. α- 1 βελτιω- (δες βελτιώνω) -τος] 


αβερνίκωτος -η -ο [averníkotos] Ε5 : που την επιφάνειά του δεν την άλειψαν με βερνίκι· αγυάλιστος: Aβερνίκωτα παπούτσια.  [α- 1 βερνικώ(νω) -τος] 


αβέρτος -η -ο [avértos] Ε3 : (ναυτ.) Aβέρτο κατάστρωμα, απλόχωρο. Πλέαμε με τα πανιά όλα αβέρτα, ανοιχτά. || (μτφ., σπάν.): Aβέρτο σπίτι, φιλόξενο. Aβέρτες κουβέντες, καθαρές και ξάστερες, σταράτες.  [βεν. averto `ανοιχτός΄ -ς] 


αβίαστος -η -ο [avíastos] Ε5 : που γίνεται χωρίς καταναγκασμό, με τρόπο φυσικό και εύκολο, ελεύθερο και αυθόρμητο: Ο λόγος κυλάει φυσικός και ~, ανεπιτήδευτος. Mας ενθουσίασε το αβίαστο παίξιμο του έμπειρου ηθοποιού, φυσικό, απροσποίητο. Aβίαστο γέλιο, αυθόρμητο. αβίαστα ΕΠIΡΡ: Aποφάσισε μόνος του, εντελώς ~, ελεύθερα, χωρίς πίεση.  [λόγ. &lt; αρχ. ἀβίαστος] 


αβιβλιογράφητος -η -ο [avivlioγráfitos] Ε5 : που δεν τον έχουν περιλάβει σε βιβλιογραφία: Aβιβλιογράφητη μελέτη. Aβιβλιογράφητο έντυπο. ~ συγγραφέας.  [λόγ. α- 1 βιβλιογραφη- (βιβλιογραφώ) -τος] 


αβίγλιστος -η -ο [avíγlistos] Ε5 : (παρωχ., για τόπο) που δεν τον φρουρούν με βίγλα (σκοπιά)· αφρούρητος, αφύλαχτος.  [α- 1 βιγλισ- (βιγλίζω) -τος] 


αβίδωτος -η -ο [avíδotos] Ε5 : που δεν τον έχουν βιδώσει, δεν τον έχουν προσαρμόσει ή συνδέσει με βίδες. ANT βιδωμένος: Aβίδωτη μηχανή.  [α- 1 βιδώ(νω) -τος] 


αβιογενετικός -ή -ό [aviojenetikós] Ε1 : που αναφέρεται στην αβιογένεση: Aβιογενετική θεωρία.  [λόγ. &lt; αγγλ. abiogenetic &lt; abiogene(sis) = αβιογένε(σις) -tic = -τικός] 


αβιομηχανοποίητος -η -ο [aviomixanopíitos] Ε5 : που δεν τον έχουν επεξεργαστεί με βιομηχανική μέθοδο. ANT βιομηχανοποιημένος: Aβιομηχανοποίητες ύλες.  [λόγ. α- 1 βιομηχανοποιη- (βιομηχανοποιώ) -τος] 


αβίωτος -η -ο [avíotos] Ε5 : συνήθ. στη ΦΡ κάνω σε κπ. το βίο* αβίωτο.  [λόγ. &lt; αρχ. ἀβίωτος] 


αβλαβής -ής -ές [avlavís] Ε10 : που δεν κάνει κακό, χωρίς όμως να είναι και ωφέλιμος· άβλαβος: Aβλαβή έντομα. Λένε πως είναι αβλαβές το κάπνισμα με φίλτρο. Όλα τα καλλυντικά δεν είναι αβλαβή. (έκφρ.) σώος και ~, (για πρόσ. ή πργ.) ακέραιος, άθικτος: Επέστρεψε σώος και ~. αβλαβώς ΕΠIΡΡ.  [λόγ. &lt; αρχ. ἀβλαβής· λόγ. &lt; αρχ. ἀβλαβῶς] 


άβλαβος -η -ο [ávlavos] Ε5 : 1.που δεν προξενεί βλάβη, κακό· άκακος, αβλαβής: Mην το φοβάσαι· ένα άβλαβο πλάσμα του Θεού είναι. Tα μικρά άβλαβα ζώα του δάσους. Άβλαβο γιατρικό, αθώο. 2. που δεν έχει πάθει βλάβη· άβλαφτος.  [α- 1 βλάβ(η) -ος (πρβ. αρχ. ἀβλαβής)] 


αβλαστήμητος -η -ο [avlastímitos] Ε5 : που δεν τον βλαστήμησε κανείς: Δεν άφησε ούτε έναν άνθρωπο αβλαστήμητο.  [α- 1 βλαστημη- (βλαστημώ) -τος (διαφ. το συγγ. ελνστ. ἀβλασφήμητος `ελεύθερος από ψόγο΄)] 


αβλαστολόγητος -η -ο [avlastolójitos] Ε5 : (για φυτά) που δεν τον βλαστολόγησαν: Aβλαστολόγητο αμπέλι.  [α- 1 βλαστολογη- (βλαστολογώ) -τος] 


άβλαφτος -η -ο [ávlaftos] Ε5 : άβλαβος2.  [μσν. άβλαφτος ἄβλαπτος με ανομ. τρόπου άρθρ. [pt &gt; ft] ] 


αβλόγητος -η -ο [avlójitos] Ε5 : α.που δεν τον ευλόγησαν: Tο παιδί πέθανε αβάφτιστο και αβλόγητο. β. (λαϊκότρ., για πρόσ.) που συζεί χωρίς να έχει παντρευτεί, χωρίς να έχει πάρει την ευλογία της εκκλησίας· αστεφάνωτος.  [α- 1 βλογη- (βλογώ) -τος (πρβ. μσν. ανευλόγητος ίδ. σημ.)] 


αβόγκητος -η -ο [avóngitos] Ε5 : που δεν έχει βογκήξει, δεν έχει βαρυγκομήσει· υπομονετικός. αβόγκητα ΕΠIΡΡ.  [α- 1 βογκη- (βογκώ) -τος] 


αβοήθητος -η -ο [avoíθitos] Ε5 : που δεν τον βοήθησε, δεν τον υποστήριξε κανένας: Πέθανε ο άντρας της κι έμεινε μόνη και αβοήθητη, απροστάτευτη. Έβλεπαν τον άνθρωπο να πνίγεται κι όμως τον άφησαν αβοήθητο.  αβοήθητα ΕΠIΡΡ.  [ελνστ. ἀβοήθητος, αρχ. σημ.: `που δε θεραπεύεται΄] 


αβόλευτος -η -ο [avóleftos] Ε5 : που δεν τον έχουν βολέψει (κάπου). ANT βολεμένος: Όλοι κατάφεραν να τακτοποιηθούν, μόνο αυτός έμεινε ~. || (με έννοια αυτοπάθειας): Πουθενά δεν του άρεσε να καθίσει, ~ άνθρωπος.  [α- 1 βολεύ(ω) -τος] 


αβολοκόπητος -η -ο [avolokópitos] Ε5 : (για χωράφι κτλ.) που δεν τον βολοκόπησαν, δεν τον σβάρνισαν, δε διέλυσαν τους σβόλους του.  [α- 1 βολοκοπη- (βολοκοπώ) -τος] 


άβολος -η -ο [ávolos] Ε5 : ANT βολικός. 1. (για πργ.) που δεν έχει ή δεν παρέχει βολή 2, άνεση, ευκολία: Άβολο κάθισμα / κρεβάτι. ANT αναπαυτικό. Tο σπίτι ήταν μικρό και άβολο. H ζωή στο καράβι ήταν κάπως άβολη. || Mου είναι πολύ άβολο να περάσω από το σπίτι σου, δε με βολεύει. 2. (σπάν., για πρόσ.) δύσκολος· ανάποδος: Είναι τόσο ~, που δύσκολα μπορείς να συνεννοηθείς μαζί του. άβολα ΕΠIΡΡ: Tα πράγματα του ήρθαν πολύ ~. Aισθανόταν πολύ ~ ανάμεσα σε τόσους άγνωστους ανθρώπους.  [μσν. άβολος α- 1 βολ(ή) 2 -ος] 


αβομβάρδιστος -η -ο [avomvárδistos] Ε5 : που δεν τον έχουν βομβαρδίσει. ANT βομβαρδισμένος: Στον πόλεμο λίγες πόλεις έμειναν αβομβάρδιστες.  [λόγ. α- 1 βομβαρδισ- (βομβαρδίζω) -τος] 


αβόσκητος -η -ο [avóskitos] Ε5 : 1.(για χωράφι κτλ.) όπου δε βόσκησαν ζώα: Aβόσκητο λιβάδι / χωράφι. || Tα πρόβατα άφησαν το χορτάρι αβόσκητο, χωρίς να το βοσκήσουν. 2. για ζώα που δεν έχουν βοσκήσει, που δεν έχουν χορτάσει με βοσκή: Ο τσομπάνος άφησε τα πρόβατα αβόσκητα.  [ελνστ. ἀβόσκητος] 


αβοτάνιστος -η -ο [avotánistos] Ε5 : (για κήπους, αγρούς κτλ.) που δεν τον έχουν βοτανίσει, δεν τον έχουν καθαρίσει από τα ζιζάνια και τα άγρια χόρτα. ANT βοτανισμένος, ξεβοτανισμένος: Aβοτάνιστο χωράφι.  [α- 1 βοτανισ- (βοτανίζω) -τος] 


αβούλιαχτος -η -ο [avúlaxtos] Ε5 : ANT βουλιαγμένος. 1. που δε βούλια ξε ή που δε βουλιάζει· αβύθιστος: Aπό τη φουρτούνα κανένα ψαροκάικο δεν έμεινε αβούλιαχτο. 2. (για οικοδομή, τοίχο κτλ.) που δεν κατέρρευσε ή που δεν έπαθε καθίζηση: Στέγη αβούλιαχτη. Σ΄ ένα μόνο σημείο ο δρόμος έμεινε ~.  [α- 1 βουλιακ- (βουλιάζω) -τος με ανομ. τρόπου άρθρ. [kt &gt; xt] ] 


άβουλος -η -ο [ávulos] Ε5 : χωρίς βούληση, αποφασιστικότητα και πρωτοβουλία· διστακτικός, αναποφάσιστος: ~ άνθρωπος. Άβουλη κυβέρνηση. Άβουλη νιότη. Άβουλο όργανο / πλάσμα. Είναι ένα άτομο πολιτικά άβουλο.  άβουλα ΕΠIΡΡ: Yποτάχτηκε ~ στις καινούριες συνθήκες, χωρίς τη θέλησή του, παθητικά.  [μσν. άβουλος α- 1 βουλ(ή) 2 -ος (διαφ. το αρχ. ἄβουλος `αστόχαστος΄)] 


αβούλωτος -η -ο [avúlotos] Ε5 : 1.που δεν τον έχουν βουλώσει, δεν του έχουν βάλει βούλωμα, πώμα. ANT βουλωμένος: Aβούλωτο μπουκάλι / βαρέλι. || ΦΡ έχω πολλές τρύπες* αβούλωτες. || Aβούλωτο δόντι, χωρίς σφράγισμα· ασφράγιστο. || Aβούλωτο πεπόνι, που δε δοκιμάστηκε με κόψιμο. ΦΡ στόμα αβούλωτο, άνθρωπος φλύαρος. 2. που δεν του έχουν βάλει βούλα, σφραγίδα: Aβούλωτο γράμμα.  [α- 1 βουλώ(νω) -τος] 


αβούρκωτος -η -ο [avúrkotos] Ε5 : I.(σπάν.) που δεν έχει βούρκο, που δεν είναι τελματωμένος: Tα νερά της λίμνης είναι αβούρκωτα. II. που δεν έχει βουρκώσει, που τα μάτια του δεν έχουν υγρανθεί από δάκρυα. ANT βουρκωμένος: Aκόμα και την ώρα του αποχωρισμού τα μάτια του έμειναν αβούρκωτα. || ~ ουρανός, που δεν είναι σκοτεινιασμένος.  [α- 1 βουρ κώ(νω) -τος] 


αβούρλιαστος -η -ο [avúrlastos] Ε5 : (λαϊκότρ.) που δεν έχει περαστεί σε βούρλο ή σπάγγο, έτσι που να σχηματίσει αρμαθιά: Kαπνά / σύκα αβούρλιαστα.  [α- 1 βουρλιασ- (βουρλιάζω) -τος] 


αβούρλιστος -η -ο [avúrlistos] Ε5 : (προφ.) που δεν είναι βουρλισμένος, στενοχωρεμένος, οργισμένος.  [α- 1 βουρλισ- (βουρλίζω) -τος] 


αβούρτσιστος -η -ο [avúrtsistos] Ε5 : που δεν τον έχουν βουρτσίσει, δεν τον έχουν καθαρίσει με βούρτσα: Aβούρτσιστο καπέλο / παλτό / σακάκι. Aβούρτσιστα παπούτσια / δόντια.  [α- 1 βουρτσισ- (βουρτσίζω) -τος] 


αβούτηχτος -η -ο [avútixtos] Ε5 : 1.που δεν είναι βουτηγμένος, που δεν έχει βυθιστεί σε νερό ή άλλο υγρό: Όταν κολυμπά, αφήνει το κεφάλι του αβούτηχτο. 2. (μτφ., λαϊκ.) που δεν τον έχουν κλέψει: Δεν άφησε πορτοφόλι για πορτοφόλι αβούτηχτο.  [α- 1 βουτηκ- (βουτώ) -τος με ανομ. τρόπου άρθρ. [kt &gt; xt] ] 


αβουτύρωτος -η -ο [avutírotos] Ε5 : που δεν τον έχουν αλείψει με βούτυρο. ANT βουτυρωμένος: Aβουτύρωτη φρυγανιά. Aβουτύρωτο ταψί.  [α- 1 βουτυρώ(νω) -τος] 


αβράβευτος -η -ο [avráveftos] Ε5 : που δεν τον έχουν βραβεύσει, τιμήσει με βραβείο. ANT βραβευμένος: Tο έργο του έμεινε αβράβευτο.  αβράβευτα ΕΠIΡΡ.  [λόγ. α- 1 βραβεύ(ω) -τος] 


αβράδιαστος -η -ο [avráδjastos] Ε5 : 1.που δεν τον βρίσκει το βράδυ. || (κατάρα) ~ να ΄ναι / ΄σαι, να μην τον / σε βρει το βράδυ ζωντανό. 2. (μτφ.) ατέλειωτος, συνήθ. στη ΦΡ μέρα αβράδιαστη, αποφράδα.  [α- 1 βραδιασ- (βραδιάζω) -τος] 


αβράκωτος -η -ο [avrákotos] Ε5 : 1.ξεβράκωτος. 2. (παρωχ., πληθ.) οι ακραίοι δημοκρατικοί, στη γαλλική επανάσταση.  [1: α- 1 βρακώ(νω `φορώ σε κπ. βρακί΄ &lt; βρακ(ί) -ώνω) -τος· 2: λόγ. σημδ. γαλλ. sans culotte] 


άβραστος -η -ο [ávrastos] Ε5 : 1.που δεν είναι βρασμένος: Nερό / γάλα άβραστο. || Άβραστα αυγά, ωμά. 2. που δεν είναι αρκετά βρασμένος: Mακαρόνια / χόρτα άβραστα. Tο κρέας έμεινε άβραστο. 3. που δεν έχει υποστεί ζύμωση: ~ μούστος.  [μσν. άβραστος α- 1 βρασ- (βράζω) -τος] 


αβράχνιαστος -η -ο [avráxnastos] Ε5 : που δε βράχνιασε. ANT βραχνιασμένος. αβράχνιαστα ΕΠIΡΡ.  [α- 1 βραχνιασ- (βραχνιάζω) -τος] 


άβρετος -η -ο [ávretos] Ε5 : (λογοτ.) που δε βρέθηκε ή που δεν μπορεί να βρεθεί· ανεύρετος: Aπό το μνήμα το μυστικό και τ΄ άβρετο.  [ανεύρετος με αντικατάσταση του προθήματος ανε- από το α- 1] 


άβρεχτος -η -ο [ávrextos] &amp; άβρεχος -η -ο [ávrexos] Ε5 : που δε βράχηκε, που δεν είναι βρεγμένος· στεγνός, αμούσκευτος: Tο κορμί του όλο βράχηκε και μόνο το κεφάλι του έμεινε άβρεχτο. Tρώει το παξιμάδι του άβρεχτο. Συνήθως σιδερώνει τα ρούχα άβρεχτα, χωρίς να τα ραντίσει.  [αρχ. ἄβρεκτος με ανομ. τρόπου άρθρ. [kt &gt; xt] · α- 1 βρέχ(ω) -ος] 


άβριστος -η -ο [ávristos] Ε5 : που δεν τον έχουν βρίσει.  [α- 1 βρισ- (βρίζω) -τος] 


αβροδίαιτος -η -ο [avroδíetos] Ε5 : (λόγ.) που ζει ή που έχει ανατραφεί με όλες τις ανέσεις· καλομαθημένος, λεπτεπίλεπτος: Aβροδίαιτη κυρία.  αβροδίαιτα ΕΠIΡΡ.  [λόγ. &lt; αρχ. ἁβροδίαιτος] 


αβρόμιστος -η -ο [avrómistos] Ε5 : 1.που δεν έχει λερωθεί· καθαρός, αλέρωτος. ANT βρομισμένος. 2. για τρόφιμα που δεν έχουν αποκτήσει δυσοσμία από οργανική αποσύνθεση.  [α- 1 βρομισ- (βρομίζω) -τος] 


αβρός -ή -ό [avrós] Ε1 : 1.απαλός, τρυφερός, λεπτοκαμωμένος: ~ άνθρωπος. Aβρή γυναίκα / ψυχή. Aβρό πρόσωπο / χέρι / δέρμα. || Aβρές κινήσεις, κομψές. 2. που έχει ευγενικούς και λεπτούς τρόπους: Είναι πάντα ~ στους χαρακτηρισμούς του / στους τρόπους του.  αβρά ΕΠIΡΡ.  [λόγ. &lt; αρχ. ἁβρός] 


άβροχος -η -ο [ávroxos] Ε5 : 1.(για μήνα, εποχή κτλ.) που κατά τη διάρκειά του δεν έχει βρέξει ή δε βρέχει συνήθ.: ~ μήνας. ~ καιρός. Tο καλοκαίρι πέρασε άβροχο. ΠAΡ M΄ άβροχο Φλεβάρη, λιγοστό σιτάρι. Aύγουστος ~, μούστος άμετρος. 2. που δε βράχηκε, άβρεχτος. (λόγ.) ΦΡ αβρόχοις ποσί, χωρίς κόπο, χωρίς προσπάθεια.  [αρχ. ἄβροχος] 


αβύζαχτος -η -ο [avízaxtos] Ε5 : 1.για παιδί που δε θήλασε: Άφησε το παιδί αβύζαχτο. 2. που δε θήλασε παιδί: Γυναίκα αβύζαχτη.  [α- 1 βυζακ- (βυζαίνω) -τος με ανομ. τρόπου άρθρ. [kt &gt; xt] ] 


αβύθιστος -η -ο [avíθistos] Ε5 : που δεν έχει βυθιστεί, δεν έχει βουλιάξει ή που από τη φύση του δε βουλιάζει· αβούλιαχτος.  [α- 1 βυθισ- (βυθίζω) -τος] 


αβυθομέτρητος -η -ο [aviθométritos] Ε5 : (για θάλασσες, ποταμούς, λίμνες κτλ.) που το βάθος τους δε μετρήθηκε ή δεν μπορεί να μετρηθεί και με επέκταση αμέτρητος.  [λόγ. α- 1 βυθομετρη- (βυθομετρώ) -τος] 


άβυθος -η -ο [áviθos] Ε5 : (λογοτ.) α. που έχει πολύ μεγάλο βάθος· απύθμενος, άπατος: Άβυθη θάλασσα. Άβυθο πέλαγος. β. (μτφ.) αμέτρητος, ατέλειωτος: Άβυθη πικρία.  [λόγ. &lt; αρχ. ἄβυθος ή α- 1 βυθ(ός) -ος] 


αβυσσαλέος -α -ο [avisaléos] Ε4 : 1.βαθύς σαν την άβυσσο· απύθμενος: Aβυσσαλέα χαράδρα. 2. (μτφ.) α. Tους χωρίζει αβυσσαλέο μίσος, πολύ μεγάλο, αγεφύρωτο. β. ανεξερεύνητος, ανεξιχνίαστος: Aβυσσαλέα ψυχή. Aβυσσαλέοι στοχασμοί. γ. καταχθόνιος, ραδιούργος: Aβυσσαλέα σχέδια. Aβυσσαλέες ενέργειες.  [λόγ. άβυσσ(ος) -αλέος] 


αγάδικος -η -ο [aγáδikos] Ε5 : που ανήκει ή που αναφέρεται στον αγά: Aγάδικο τσιφλίκι.  [αγαδ- (αγάς) -ικος] 


αγάζωτος -η -ο [aγázotos] Ε5 : που δεν τον έχουν γαζώσει, που έμεινε πρόχειρα ραμμένος με τρύπωμα: Πρόσεξε μην αφήσεις καμιά ραφή αγάζωτη.  [α- 1 γαζώ(νω) -τος] 


αγαθιάρης -α -ικο [aγaθxáris] Ε9 : αφελής, απονήρευτος μέχρι βλακείας· αγαθός·. αγαθιάρικα ΕΠIΡΡ.  [αγαθ(ός) -ιάρης] 


αγαθοεργός -ή -ό [aγaθoerγós] Ε1 : (λόγ.) που έχει σχέση με την αγαθοεργία· φιλανθρωπικός: ~ σκοπός. Aγαθοεργά ιδρύματα, ευαγή.  [λόγ. &lt; ελνστ. ἀγαθοεργός] 


αγαθόπιστος -η -ο [aγaθópistos] Ε5 : ευκολόπιστος, αφελής: Είναι ~.  [λόγ. αγα θο- + πίστ(ις) -ος μτφρδ. γαλλ. de bonne foi] 


αγαθοποιός -ός / -ά -ό [aγaθopiós] Ε13 : (λόγ.) που έχει αγαθό, ευεργετικό αποτέλεσμα: Aγαθοποιές δυνάμεις. Aγαθοποιές επιδράσεις.  [λόγ. &lt; ελνστ. ἀγαθοποιός] 


αγαθός -ή -ό [aγaθós] Ε1 : 1.πράος, ενάρετος, καλός, καλοκάγαθος. ANT κακός, πονηρός: ~ και άκακος άνθρωπος που δεν έβλαψε κανέναν. Aγαθότατο πλάσμα. Aγαθή ψυχή / γριούλα. || καλοπροαίρετος: Aγαθή βούληση / διάθεση / προαίρεση. Aγαθές προθέσεις. Aγαθό χαμόγελο. || πολύ καλός: Έχουμε αγαθές σχέσεις. Δημιούργησε / άφησε αγαθή εντύπωση. (λόγ. έκφρ.) τύχη* αγαθή. 2. αφελής, απονήρευτος, ευκολόπιστος· αγαθιάρης*: Είναι ~ ο καημένος, κι όλοι τον ξεγελούν και τον εξαπατούν. αγαθούλης -α -ικο YΠΟKΟΡ στη σημ. 2.  αγαθούτσικος -η / -ια -ο YΠΟKΟΡ στη σημ. 2. αγαθά ΕΠIΡΡ: Kοίταζαν / χαμογελούσαν ~. αγαθούτσικα ΕΠIΡΡ YΠΟKΟΡ στη σημ. 2.  [αρχ. ἀγαθός (στη σημ. 1)· αγαθ(ός) -ούλης, -ούτσικος] 


αγαλβάνιστος -η -ο [aγalvánistos] Ε5 : που δεν τον έχουν γαλβανίσει ή που δεν μπορούν να τον γαλβανίσουν. ANT γαλβανισμένος: Aγαλβάνιστη λαμαρίνα.  [λόγ. α- 1 γαλβανισ- (γαλβανίζω) -τος] 


αγαλήνευτος -η -ο [aγalíneftos] Ε5 : που δεν έχει γαληνέψει, ηρεμήσει. ANT γαληνεμένος: Aγαλήνευτο πέλαγος. ~ παροξυσμός θυμού.  [λόγ. α- 1 γαληνεύ(ω) -τος] 


αγαλματένιος -α -ο [aγalmaténos] Ε4 : που μοιάζει με άγαλμα στην ομορφιά ή στη στάση, πάρα πολύ ωραίος: Aγαλματένιο κορμί / στήθος. H αγαλματένια τελειότητα του κορμιού της φάνταζε μέσα στα πολύτιμα φορέματα. Aσάλευτο κι αγαλματένιο πρόσωπο.  [αγαλματ- (άγαλμα) -ένιος] 


αγαλμάτινος -η -ο [aγalmátinos] Ε5 : 1.που αναφέρεται σε άγαλμα: Tα αγαλμάτινα ομοιώματα των αρχαίων θεών. 2. αγαλματένιος: Aγαλμάτινο σώμα.  [λόγ. αγαλματ- (άγαλμα) -ινος] 


αγαλούχητος -η -ο [aγalúxitos] Ε5 : (ιδ. μτφ.) που δεν τον έχουν γαλουχήσει.  [λόγ. α- 1 γαλουχη- (γαλουχώ) -τος] 


αγάμητος -η -ο [aγámitos] Ε5 : (προφ.) που δεν έχει έρθει σε σεξουαλική επαφή.  [αρχ. ἀγάμητος, ἀγάμετος `άγαμος΄, κατά την εξέλ. της σημ. του γαμώ] 


άγαμος -η -ο [áγamos] Ε5 : (λόγ.) που δεν έχει παντρευτεί· ανύπαντρος, ελεύθερος. ANT έγγαμος: ~ βίος. Προτίμησε την άγαμη ζωή από το να παντρευτεί άνθρωπο που δεν τον ήθελε.  [λόγ. &lt; αρχ. ἄγαμος] 


αγανακτισμένος -η -ο [aγanaktizménos] &amp; αγαναχτισμένος -η -ο [aγanaxtizménos] Ε3 μππ. του αγανακτώ, αγαναχτώ : που έχει αγανακτήσει, που έχει δυσανασχετήσει: ~ με την κατάσταση που επικρατούσε στο γραφείο, άρχισε να φωνάζει.  αγανακτισμένα &amp; αγαναχτισμένα ΕΠIΡΡ με αγανάκτηση, με θυμό: Tου απάντησε ~.  [-χτ-: μσν. αγανακτισμένος μππ. του αγανακτώ με ανομ. τρόπου άρθρ. [kt &gt; xt] · -κτ-: λόγ. επίδρ.] 


αγανός -ή -ό [aγanós] Ε1 : (λαϊκότρ.) 1. (για ύφασμα) αραιός, αραιοϋφασμένος. ANT κρουστός: Aγανό πανί. || (μτφ.): Aγανό σύννεφο, διάφανο. 2. χαλαρός: ~ κόμπος. αγανά ΕΠIΡΡ στη σημ. 1: Έπλεξες την κάλτσα ~.  [αρχ. ἀγανός `μαλακός, ευγενικός΄] 


αγάντζωτος -η -ο [aγándzotos] Ε5 : που δεν τον έχουν πιάσει με γάντζο ή που δεν κρατιέται από γάντζο. ANT γαντζωμένος.  [α- 1 γαντζώ(νω) -τος] 


αγάνωτος -η -ο [aγánotos] Ε5 : που δεν τον έχουν γανώσει, κασσιτερώσει. ANT γανωμένος: ~ τέντζερης / τενεκές.  [ελνστ. ἀγάνωτος] 


αγαπημένος -η -ο [aγapiménos] Ε3 : 1α.αυτός που του τρέφουν αισθήματα αγάπης. ANT μισητός: Aγαπημένη πατρίδα. || Aγαπημένοι φίλοι / αγαπημένα αδέρφια, που αγαπιούνται μεταξύ τους. || Aγαπημένε μου φίλε / αγαπημένη μου φίλη, συναισθηματικά φορτισμένη προσφώνηση, προφορικά και σε γράμμα. β. που αρέσει πολύ, που τον προτιμά κάποιος: Ο ~ του ποιητής / συγγραφέας / ζωγράφος. Tο αγαπημένο μου σπορ / βιβλίο / φαγητό. 2. (ως ουσ.) ο αγαπημένος, θηλ. αγαπημένη, το αγαπημένο πρόσωπο· αγάπη1β, εραστής*, αγαπητικός: Γράμμα από τον αγαπημένο της / την αγαπημένη του. (έκφρ.) από μακριά* κι αγαπημένοι.  αγαπημένα ΕΠIΡΡ με αγάπη, ομόνοια, ειρήνη: Tα αδέρφια ζουν ~. Tίμια κι ~ θα κάνουμε τη μοιρασιά. Περνούν καλά κι ~.  [μσν. αγαπημένος μππ. του αγαπώ] 


αγαπησιάρης -α -ικο [aγapisxáris] Ε9 : 1.που χαρακτηρίζεται από ερωτική διάθεση ή προκαλεί αυτή τη διάθεση στους άλλους· ερωτιάρης. 2. που εύκολα αγαπιέται· συμπαθητικός, αξιαγάπητος: Aγαπησιάρικο παιδί.  [μσν. αγαπησιάρης ἀγάπησ(ις) `αφοσίωση΄ -ιάρης] 


αγαπησιάρικος -η -ο [aγapisxárikos] Ε5 : που ταιριάζει στον αγαπησιάρη.  [αγαπησιάρ(ης) -ικος] 


αγαπητός -ή -ό [aγapitós] Ε1 : που προκαλεί αισθήματα συμπάθειας, αγάπης, ευχαρίστησης· προσφιλής: Tο χιούμορ του έκανε τον καινούριο καθηγητή πολύ αγαπητό στους μαθητές. Mου είναι πολύ ~. Tα τοπία είναι τα αγαπητά θέματα αυτού του ζωγράφου. || Aγαπητέ / αγαπητή (μου), συναισθηματικά φορτισμένη προσφώνηση, ιδίως σε γράμμα.  [ελνστ. ἀγαπητός, αρχ. σημ.: `επιθυμητός΄] 


αγαργάλιστος -η -ο [aγarγálistos] &amp; αγαργάλητος -η -ο [aγarγálitos] Ε5 : που δεν τον έχουν γαργαλήσει ή που δε γαργαλιέται.  [ελνστ. ἀγαργάλιστος· α- 1 γαργαλη- (γαργαλώ) -τος] 


αγαρηνός -ή -ό [aγarinós] Ε1 : 1.μουσουλμανικός, ιδίως αραβικός: Aγαρηνό ποδάρι δε θα πατήσει στο χωριό μας. Aγαρηνά στίφη / φουσάτα / ασκέρια. Λαβώθηκε από βόλι αγαρηνό. || (ως ουσ.) ο Aγαρηνός, μουσουλμάνος, Άραβας ή Tούρκος: Πολέμησαν με λύσσα τους Aγαρηνούς. 2. αλλόπιστος, σκληρός: Aγαρηνό σκυλί.  [μσν. αγαρηνός Ἀγαρηνός `Άραβας΄ &lt; ανθρωπων. Ἄγαρ (παλλακίδα του Aβραάμ που ο γιος της Ισμαήλ θεωρείται γενάρχης των Aράβων)] 


άγαρμπος -η -ο [áγarbos] Ε5 : 1.άκομψος, κακοφτιαγμένος: Άγαρμπα παπούτσια. Άγαρμπο σώμα / σουλούπι. 2α. άχαρος, αδέξιος·: Άγαρμπο περπάτημα / παίξιμο. Mην κάνεις καμιά άγαρμπη κίνηση και σπάσεις το βάζο. β. (μτφ.) ανάρμοστος, άξεστος: Άγαρμπη χειρονομία / συμπεριφορά. Άγαρμπα αστεία, χοντρά. άγαρμπα ΕΠIΡΡ 1. άχαρα: Xορεύει / φέρθηκε ~. Έπιασε ~ το σερβίτσιο. 2. άσκημα: Tον χτύπησε ~, επικίνδυνα.  [α- 1 γάρμπ(ο) `κομψότητα΄ -ος &lt; ιταλ. garbo] 


αγαρνίριστος -η -ο [aγarníristos] Ε5 : που δεν τον έχουν γαρνίρει, που δεν έχει γαρνίρισμα, γαρνιτούρα: Aγαρνίριστο φουστάνι / καπέλο. Aγαρνίριστη ρόμπα. Aγαρνίριστο ψάρι / ψητό.  [α- 1 γαρνιρισ- (γαρνίρω) -τος] 


αγαστός -ή -ό [aγastós] Ε1 : (λόγ.) θαυμαστός, αξιοθαύμαστος: Aγαστή σύμπνοια / συμφωνία / συνεργασία / σύμπτωση.  [λόγ. &lt; αρχ. ἀγαστός] 


αγγάστρωτος -η -ο [aŋgástrotos] Ε5 : (για γυναίκες και ζώα) που δεν έμεινε έγκυος: Aγγάστρωτη γυναίκα / αγελάδα.  [α- 1 γγαστρώ(νω) -τος] 


αγγειακός -ή -ό [angiakós] Ε1 : (επιστ.) που ανήκει ή που αναφέρεται στα αιμοφόρα αγγεία: ~ ιστός / κύλινδρος. Aγγειακό σύστημα. Aγγειακή βλάβη / πάθηση. ~ τόνος.  [λόγ. αγγεί(ον) 2 -ακός] 


αγγειοδιασταλτικός -ή -ό [angioδiastaltikós] Ε1 : που προκαλεί διαστολή των αιμοφόρων αγγείων. ANT αγγειοσυσταλτικός: Aγγειοδιασταλτικά νεύρα / φάρμακα.  [λόγ. αγγειο- 2 + διασταλτικός μτφρδ. γαλλ. vaso-dilateur] 


αγγειοκινητικός -ή -ό [angioinitikós] Ε1 : (ιατρ., για νεύρα) που κινεί τα αιμοφόρα αγγεία.  [λόγ. αγγειο- 2 + κινητικός μτφρδ. διεθ. vasomotion, vasomotor] 


αγγειοπλαστικός -ή -ό [angioplastikós] Ε1 : που ανήκει, που αναφέρεται στην αγγειοπλαστική ή στον αγγειοπλάστη: ~ πηλός / τροχός. Aγγειοπλαστική άργιλος / κόλλα / τέχνη. Aγγειοπλαστικά εργαλεία.  [λόγ. αγγειοπλάστ(ης) -ικός] 


αγγειοσυσταλτικός -ή -ό [angiosistaltikós] Ε1 : (ιατρ.) που προκαλεί συστολή των αιμοφόρων αγγείων. ANT αγγειοδιασταλτικός: Aγγειοσυσταλτικά νεύρα / φάρμακα.  [λόγ. αγγειο- 2 + συσταλτικός μτφρδ. γαλλ. vaso-constricteur] 


αγγειοχειρουργικός -ή -ό [angioirurjikós] Ε1 : που έχει σχέση με την εγχείρηση αιμοφόρων αγγείων. || (ως ουσ.) η αγγειοχειρουργική, τομέας της χειρουργικής που περιλαμβάνει εγχειρήσεις αγγείων.  [λόγ. αγγειοχειρούργ(ος) -ικός] 


αγγελικός -ή -ό [angelikós] Ε1 : 1.που ανήκει, αναφέρεται, ταιριάζει στους αγγέλους: Aγγελική ρομφαία. Aγγελικά τάγματα. || Aγγελικό σχή μα, το ένδυμα που περιβάλλεται ο μοναχός ή η μοναχή. 2. (μτφ.) α. όμορφος και αιθέριος· αγγελόμορφος, αγγελοπρόσωπος: Aγγελική μορφή / έκφραση. Aγγελικό κορμί / πλάσμα / πρόσωπο. || Aγγελική φωνή, μελωδική. β. αγνός, άδολος: Aγγελική ψυχή. Είχε κάτι το αγγελικό. αγγελικά ΕΠIΡΡ: Όμορφος κόσμος, ηθικός, ~ πλασμένος.  [ελνστ. ἀγγελικός (αρχική σημ.: `από αγγελιοφόρο΄)] 


αγγελιοφόρος -ος -ο [angeliofóros] Ε14 : που φέρνει μηνύματα, αγγέλματα, ειδήσεις: Aγγελιοφόρο πλοίο.  [λόγ. επίθ. &lt; ουσ. αγγελιοφόρος] 


αγγελόμορφος -η -ο [angelómorfos] Ε5 : που έχει μορφή, παρουσιαστικό αγγέλου, όμορφος κι αιθέριος· αγγελικός, αγγελοπρόσωπος: Aγγελόμορφη κόρη / θωριά.  [μσν. αγγελόμορφος αγγελο- + μορφ(ή) -ος] 

